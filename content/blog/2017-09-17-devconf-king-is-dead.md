---
author: "Marcin Biegała"
categories:
  - NoCode
  - Event
date: "2017-07-17T03:35:31+02:00"
description: ""
title: "DevConf 2017 - Umarł król, niech żyje król!"
type: "post"
slug: "devconf-2017-umarl-krol-niech-zyje-krol"
tags:
  - devconf
  - devday
  - wydarzenie
aliases:
  - /2017-09-17-devconf-king-is-dead/
  - /blog/2017-09-17-devconf-king-is-dead/
---

Przez ostatnie 4 lata, kilka dni Września zawsze rezerwowałem na prawdziwą dev-fiestę, czyli DevDay :) Ten rok okazał się inny, ale tylko odrobinę.
Mam nadzieję, że już wszyscy wiedzą, że kolejnej edycji DevDay nie będzie, ale Michał i Rafał, którzy byli odpowiedzialni za wszystkie dotychczasowe edycję wystartowali z nową konferencją, którą nazwali [DevConf](http://devconf.pl).  
A jeżeli mieliście okazję poznać chłopaków osobiście, dobrze już wiecie, że nie można się zawieść na evencie przez nich organizowanym!  
Czy było dobrze?  
**NO JASNE!**  
Nazwa, logo i kilka drobnych detali rzeczywiście się zmieniło, ale DevConf udowadnia, że to nie nazwa czy budżet czynią event wyjątkowym, a pasja, energia i ludzie!
Świetnie się bawiłem, kilka sesji zainspirowało mnie do nowych pomysłów, sporo się nauczyłem i naładowałem baterię.  
Wszystko czego oczekuję od konferencji! 

![DevConf logo](/img/logo_devconf.png)  

Czas na trochę szczegółów, dla tych których nie było (wstyd!).  
Konferencja odbyła się w Krakowskim Multikinie. Nawet sobie nie wyobrażacie jak świetnie kino pasuje do konferencji. Wygodne fotele, świetne nagłośnienie no i oczywiście wielki ekran. Przestrzeń do 'networkingu' była zaaranżowana w przestrzeni między salami kinowymi. Do naszej dyspozycji były kawa/herbata, mnóstwo przekąsek (nie tylko słodkich), lunch - wszystko super!  
Pojawiło się nawet kilka budek sponsorów, ale uwierzcie mi, to nie był żaden problem. Ich obecność nie przeszkadzała, nie nagabywali itd. (a byłem na eventach, gdzie to było wręcz męczące). W sumie, to nawet różne gadżety czy quizzy były miłym urozmaiceniem całej konferencji.

Przejdźmy do treści. Wyłączając warsztaty, mieliśmy dwa dni po brzegi wypełnione prelekcjami. Przez większość takiego dnia (nie licząc sesji otwierającej i zamykającej) mieliśmy do wyboru trzy ścieżki.  
Poniżej możecie przeczytać parę słów o sesjach, które odwiedziłem.

<br/>
## Dzień 1
### The Art of Simplicity - Venkat Subramaniam
Wiele dobrego słyszałem o prelekcjach Venkat Subramaniam, ale do tej pory nie miałem okazji słuchać go na żywo. Muszę potwierdzić te opinie :) Prelegent zaczął od postawienia tezy, że często developerzy piszą 'sprytny' kod, zamiast prostego. Po kilku latach w IT w pełni rozumiem tą perspektywę. Sesja była bardzo dobra, zabawna i angażująca.

### Using Machine Learning and Open Data to Report 216 Brazilian Congresspeople for Corruption - Irio Musskopf
Ta prelekcja idealnie wpisuje się w kategorię 'inspirujące'. Mogliśmy usłyszeć historię o tym jak używając publicznie dostępnych danych i algorytmów uczenia maszynowego, grupa ludzi była w stanie śledzić wyłudzenia w Brazylijskim kongresie. To naprawdę sesja, która otwiera oczy. Od razu człowiek zaczyna się zastanawiać czy można tego samego dokonać we własnym kraju. Zacząć działać. Może sama prelekcja nie była zbyt techniczna, ale na pewno jest warta obejrzenia.  


### An Accessible Guide to Accessibility - Nick Heiner
Dobra prelekcja o tworzeniu rozwiązań dostępnych dla osób z niepełnosprawnościami. Podobało mi się, że nie był to tylko przegląd zasad WCAG, ale usłyszeliśmy też trochę szczegółów o tym jak konkretnie osoby korzystają z komputerów i czytników ekranu.  



### Squashing JavaScript Bugs - Todd Gardner
To jedna z lepszych sesji pierwszego dnia. Zobaczyliśmy wcześniej przygotowaną aplikację internetową, która miała kilka błędów. Ideą sesji było użycie narzędzi deweloperskich z Chrome aby je wyśledzić i naprawić. Dobrze poprowadzona prelekcja, z dobrą treścią.  
Bardzo mi się podobała!  


### Reactive Programming with Commands, Actors and Events - Riccardo Terrell
To chyba najbardziej 'techniczna' sesja, którą widziałem podczas tej edycji. Zobaczyliśmy jak możemy użyć wzorca CQRS aby przyspieszyć nasze aplikacje. Chwilami miałem problemy, żeby nadążyć za treścią (zwłaszcza w momentach z dużą ilością kodu), ale za to nie były to tylko teoretyczne rozważania, ale też praktyczne przykłady.  


### Performance That Pays Off - Szymon Kulec
Usłyszeliśmy kilka pomysłów na to jak możemy poprawić wydajność naszego kodu. To sesja, w której skupialiśmy się na drobnych detalach, zamiast na dużych rozwiązaniach i było to dobre dopełnienie całej agendy.   


### How to Run a High Functioning Team - Nick Heiner
I jeszcze jedna dobra sesja. Zwłaszcza, że na zupełnie inny temat. Tym razem słuchaliśmy, jak możemy zmienić nasze zespoły na lepsze. Dobrze ustrukturyzowana sesja, na której nauczyliśmy się co to znaczy być dobrym członkiem zespołu, ale też kilka pomysłów na to jak być liderem takiego zespołu.  
Dobry zestaw praktyk i polecam tą sesję.  
 

<br/>
## Dzień 2
### A New Dawn of the Human Experience: Artificial Sentience and Fabricated Empathy in Cognitive Computing - Mark Wyner
Jeśli miałbym wybrać najlepszą prelekcję konferencji, to byłaby ta.  
Inspirujący temat, interesujące treści i dobry warsztat prelegencki. Moim zdaniem, z 'technicznej' strony to była naprawdę świetna sesja. Mieliśmy angażującą historię, chwilę na rozmyślania, ale też na śmiech.  
Usłyszeliśmy o różnych problemach (nie zawsze oczywistych), które czekają na nas w przestrzeni interakcji między nami, a robotami. Muszę przyznać, że nigdy nie patrzyłem na ten temat z takich perspektyw i cieszę się, że brałem udział w tej sesji.  


### Offline-first Apps with WebComponents - Amahdy Abdelaziz
Aplikacje działające offline to temat trendy ostatnio, zwłaszcza że powoli docieramy do punktu krytycznego, jeśli chodzi o ich rozmiar i poziom skomplikowania. Na sesji zobaczyliśmy przykłady użycia PouchDB, które pozwalały aplikacji normalnie pracować nawet jeśli nie było aktywnego połączenia internetowego.  
To była dobra sesja, ale z chęcią usłyszał bym też o innych problemach i rozwiązaniach w tym obszarze.  


### Domain Driven Design: The Good Parts - Jimmy Bogard
Następna świetna sesja. Sala pękała w szwach.  
To była jedna z tych prelekcji, które pokazują prawdziwe przykłady, tzw. 'war stories'. Jimmy Bogard podzielił się z nami bliznami i wspomnieniami z wielkiego rządowego projektu, w którym próbowano zaaplikować zasady DDD.  
Prelegent zdradził nam czego nauczył się podczas tej współpracy.  
Nie przegapcie tej sesji!  


### Fending Off Zombies with OTP - Dave Long
Mam trochę zgryz z tą pozycją. Bardzo się ucieszyłem, gdy zobaczyłem sesję o Elixir na DevConf. Wierzę w zasadę 'odpowiednie narzędzie do zadania`, więc próbuję uczyć się różnych języków i podglądać, jak rozwiązują typowe problemy. Dla mnie była to więc dobra okazja do posłuchania o trochę 'innym świecie', jednak czegoś mi w tej sesji brakowało.  


### Blowing Up the Bike Shed with Conventions - Jimmy Bogard
I kolejna dobra sesja tego prelegenta. Tym razem, Jimmy Bogard pokazał nam, jak używając odrobiny magii w kodzie, możemy utworzyć szereg konwencji, które uproszczą nasze rozwiązania i uwolnią od wielu niepotrzebnych dyskusji w zespole.  

<br/>
Niestety to był koniec konferencji dla mnie, ale słyszałem dużo dobrego o sesji Sebastiana Gębskiego, a także o prelekcji zamykającej - w wykonaniu Todd Gardner, więc już czekam na upublicznienie wszystkich nagranych sesji.  


Mam nadzieję, że widzimy się za rok!