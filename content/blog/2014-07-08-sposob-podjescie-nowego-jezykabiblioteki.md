---
title: Sposób na podjeście do nowego języka/biblioteki
author: Marcin Biegała
type: post
date: 2014-07-08
url: /2014/07/08/sposob-podjescie-nowego-jezykabiblioteki/
post_views_count:
  - 1093
dsq_thread_id:
  - 3362080889
categories:
  - Code
tags:
  - Thoughts

---
Chyba wszyscy się zgodzą, że praca programisty to *niekończąca się opowieść. *Aby wciąż być &#8216;na topie&#8217; musimy ciągle monitorować rynek, nadążać za pojawiającymi się technikami, bibliotekami czy językami.
Ale z drugiej strony większość z nas, to pracownicy etatowi, gdzie od 9*tej* do 5*tej *kodzimy kolejne wymagania klientów czy managerów. Nie wszyscy mają to szczęście, żeby pracę z nowymi technologiami mieć wpisaną w listę obowiązków.

Ja tego szczęścia nie mam. Pracuje dla klienta korporacyjnego, w projekcie moją głównie moja rola to frontend developer w Silverlight (brzmi trochę jak początek &#8216;wielkiej tułaczki&#8217; Roba Ashton&#8217;a &#8211; <a title="Rob Ashton - DevDey 2013" href="https://www.youtube.com/watch?v=puyy8JdbsUQ" target="_blank">link do jego prelekcji na DevDay</a>), więc cutting edge to raczej nie jest. HTML5 zapytacie ? JavaScript ? Nie, nie. Nic z tych rzeczy.
Czyli 8h z doby odpada.
Pozostaje nam dokształcać się w domu. Ok, przecież i tak <a title="Opinia rozwydrzonego programisty" href="https://miedzy-nawiasami.pl/2014/06/22/opinia-rozwydrzonego-programisty/" target="_blank">szokująco dobrze zarabiamy</a>, więc trochę tego wolnego czasu możemy poświęcić.

<!--more-->

Dobra, obiad zjedzony, zakupy zrobione, przezwyciężyliśmy też ochotę odpalenia konsoli.
Co dalej ?

Możemy czytać książki, blogi, czy oglądać nagrania z konferencji, ale nie ma się co oszukiwać &#8211; bez praktyki nie wiele da się zdziałać. Co innego przeczytać, jak coś się robi, a co innego to naprawdę zrobić.
Ale tu znów życie rzuca kłody pod nogi, bo skąd czerpać pomysły na te wszyskie app&#8217;ki i skrypty ? Bo przecież 2373 blog engine jest światu po prostu niezbędny, nie mówiąc o wszelkiej maści kalkulatorach, stoperach i katalogach płyt.

Jest sposób!

Na bazie &#8216;mody na kodowanie&#8217;, która jakiś czas temu została zapoczątkowana w USA (vide <a title="http://code.org/" href="http://code.org/" target="_blank">code.org</a>) powstało mnóstwo stron, które każdego nauczą kodować. Ciekawym aspektem tych portali jest fakt, że dzięki wykorzystaniu HTML5 i JS, możemy sobie kodować bezpośrednio w przeglądarce, nic nie trzeba instalować &#8211; po prostu kodzisz.
Generalnie cały temat nie porwał mnie jakoś, do czasu gdy przypadkowo nie wpadłem na <a title="https://www.codeschool.com" href="https://www.codeschool.com" target="_blank">CodeSchool</a>.

Co tam znajdziemy ? Szereg kursów dotyczących różnych popularnych ostatnimi czasy technologii czy bibliotek.
I tak, mamy tu Ruby, RoR, Backbone, GoogleDrive API, GIT czy podstawy iOS &#8211; czyli całkiem szeroki przekrój (część darmowa, dostęp do reszty kosztuje 29$ miesięcznie).
Kurs taki, to nic innego jak szereg prezentacji dotyczący tematu plus kilka/kilkanaście zadań praktycznych.
Mamy edytor kodu w przeglądarce i predefiniowane scenariusze, w których musimy bądź dopisać trochę kodu, bądź zmienić już istniejący tak aby osiągnąć żądany efekty.
Całość podana w lekkostrawnej formie, z odrobiną humoru, a elementy <a title="http://pl.wikipedia.org/wiki/Grywalizacja" href="http://pl.wikipedia.org/wiki/Grywalizacja" target="_blank">grywalizacji</a> napędzają syndrom &#8216;jeszcze jednego zadania&#8217;.

Nie twierdzę, że w ten sposób staniemy się mistrzami danej technologii, ale na pewno możemy się z nią zaprzyjaźnić, zobaczyć jak to działa w praktyce.
Dodatkowo, nie musimy zastanawiać się co chcemy napisać, a nawet tracić czasu na stworzenie repozytorium.
Po prostu odpalamy przeglądarkę i jazda!

&nbsp;