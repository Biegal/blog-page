---
title: RaspberryPI 2.0
author: Marcin Biegała
type: post
date: 2015-02-02
url: /2015/02/02/raspberypi-2-0/
post_views_count:
  - 190
dsq_thread_id:
  - 3478956543
categories:
  - Geek
tags:
  - Fun

---
Jeżeli nie korzystacie z Twittera, Facebooka czy generalnie cały ten Internet nie jest dla Was, to mam Wam do przekazania dobre wieści!

**RaspberryPI 2.0 ujrzało światło dzienne!**

Dla mnie było to spore zaskoczenie, ale od razu &#8216;geek-natura&#8217; wzięła górę i zamówienie jest w trakcie realizacji :)RaspberryPi 2.0  
Co nowego ?<img class="alignright wp-image-319 size-medium" src="https://blog.biegala.net/wp-content/uploads/2015/02/raspberrypi-300x170.jpeg" alt="RaspberryPi 2.0" width="300" height="170" srcset="https://blog.biegala.net/wp-content/uploads/2015/02/raspberrypi-300x170.jpeg 300w, https://blog.biegala.net/wp-content/uploads/2015/02/raspberrypi.jpeg 500w" sizes="(max-width: 300px) 100vw, 300px" />  
Nowy procesor 900MHz quad-core ARM Cortex-A7 CPU (RPi Foundation twierdzi, że wydajność wzrosła ~6x) i 1GB pamięci RAM (poprzednia wersja miała 512 MB. Największym plusem dla mnie jest tutaj procesor, który udostępni nam cztery wątki, co w chwili gdy cały świat oprogramowania dąży do jak najlepszego wykorzystania takiej architektury jest świetną wiadomością.

A teraz najlepsze. To wszystko w niezmienionej cenie 35$.  
Do tego pasujące obudowy i komponenty (jak np. kamerki) od poprzedniego modelu (przy założeniu, że macie wersje B!).

&nbsp;

<!--more-->A teraz do czego może nam ten sprzęt służyć ?

  
Po pierwsze, możemy na nim uruchomić całą gamę linuxowych środowisk (przoduje tutaj specjalnie zoptymalizowana wersja Debiana: http://www.raspbian.org/, ale są też wersje Ubuntu, Fedory). Nowe wcielenie &#8216;malinki&#8217; wg. najnowszych odniesień pozwoli nam także uruchomić nadchodzące Windows10 ([wpis Scotta Hanselmana][1]).  
RaspberryPi jest świetna na media center (poprzednia wersja spokojnie sobie radziła z filmami 1080p, teraz to już będzie pestka) &#8211; mały format, mały pobór prądu, HDMI i oczywiście brak jakiegokolwiek wiatraczka, który mógłby nam psuć odbiór filmu.  
Może to być także serwer NAS, sterownik dla drukarki 3D, czy &#8216;centrala&#8217; Waszego inteligentnego domu.  
To typowe zastosowania. Ale możecie też postawić na tym serwer Minecraft lub zbudować automat z emulatorami starych gier.  
Internet roi się od zwariowanych pomysłów wykorzystania tego kawałka elektroniki.

U mnie, jedno RaspberryPi pełni rolę media center (polecam tutaj Raspbmc, praktycznie bezproblemowy, obsługuje HDMICec &#8211; czyli można sterować systemem pilotem od telewizora), a drugie służy do zabawy z różnorakimi technologiami (jak mono czy ruby).  
Generalnie służy ona jako poligon doświadczalny :)  
Następny test w kolejce, to Docker.

&nbsp;

 [1]: http://www.hanselman.com/blog/TheNewRaspberryPi2WillRunWindows10AndRunUniversalApps.aspx