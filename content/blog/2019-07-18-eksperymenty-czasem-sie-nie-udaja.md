---
title: "Eksperymenty czasem się nie udają"
author: Marcin Biegała
type: post
categories:
  - NoCode
date: 2019-07-18T06:40:43+01:00
---

Choć nie jestem zbyt produktywnym blogerem, ten adres w sieci istnieje już przeszło pięć lat. Widać tu poniekąd różne etapy mojej kariery, posty o .net, o zdalnej pracy, o konferencjach, a ostatnio nawet o clojure.  
Przez ostatnie około 10 postów próbowałem tu czegoś nowego - pisania po angielsku. Powodów było kilka, pozytywnych aspektów tego procederu także. Ale pojawiły się też przynajmniej dwa duże (dla mnie) problemy. 
<!--more--> 

{{< img-post path="/img/" file="eksperymenty-czasem-sie-nie-udaja.jpg" alt="Zdjęcie kubka kawy z napisem Begin" type="right" >}}

**Czas na przygotowanie posta wzrósł.**  
Jednym z powodów do przejścia na obcy język była chęć rozwoju i choć rzeczywiście praca nad treścią po angielsku pomagała, to sprawdzenie i dopracowanie wszystkiego zajmowało dużo więcej czasu niż bym chciał. To odbijało się na ilości postów.  

**Społeczność.**  
Część mojego zainteresowania IT to także społeczność - meetupy, konferencje (pracuję nad tym żeby [DevLdz](https://www.meetup.com/dev-LDZ/) znów ruszyło ;), wystąpienia.  
Ilekroć chciałem napisać coś o nadchodzącym wydarzeniu, pisanie tego po angielsku wydawało się dziwne i zarzucałem temat. A tego nie chce robić, wiele dobrego wyciągnąłem ze społeczności IT w Polsce.

Doprowadziło mnie to do tego posta.  
Wracamy do wersji polskiej :)  
Trzymajcie kciuki, żeby to pomogło mi zwiększyć ilość treści!  
W najbliższym czasie mogą się Wam przewijać ostatnie posty - przepraszam.  
Ale będą też nowe treści. Słowo!




*Autor zdjęcia: Danielle MacInnes (Unsplash)*